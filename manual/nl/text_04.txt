De Transistor: een mini schakelaar
We hebben de LED doen branden met een uitgang van Arduino. Voor een LED is dat geen probleem, maar meer algemeen lever je beter stroom aan componenten via de 5V en GND uitgangen van de Arduino. Indien we dat doen, zou de LED altijd branden, gezien er geen manier is om de stroom op de 5V of GND uitgang af te schakelen.
Daarom dienen we een schakelaar tussen de stroom te plaatsen, welke we open of toe kunnen zetten. Een transistor is een mini-schakelaar die dat voor ons kan doen. 

Er bestaan veel soorten transistoren. We zullen de transistor NPN 2N3904 of 2N2222  gebruiken.  Wat doen de beentjes? Hou je de transistor rechtop en kijk je naar het vlakke stuk van de NPN, dan is voor de transistoren die wij gebruiken de linkerpoot de in-zijde voor de stroom (C, van collector, waar er gecollecteerd wordt), de rechterpoot de uitgangzijde (E, van emittor of extruder) die naar de GND gaat, en het middelste been is de P of positieve controle (B, van basis). Als er een positief voltage (HIGH) is op de basis, laat de NPN transistor stroom door.  Is de basis verbonden met de grondstroom (LOW), dan kan er geen stroom door en is het circuit dus onderbroken.

Maak met je componenten nu de schakeling zoals je ziet in de zijbalk "LED met NPN besturen". Je ziet dat je 3 NPN transistoren nodig hebt, 4 weerstanden, de RGB LED en veel draadjes. Als je klaar bent kun je je Arduino aanschakelen. Het programma om deze schakeling te doen werken is identiek aan het vorige programma. Met uitgang 8, 9 en 10 controleren we de drie kleuren. Het enige verschil is dat we nu niet rechtstreeks de LED doen branden, maar in plaats daarvan de schakelaar open of toe zetten.