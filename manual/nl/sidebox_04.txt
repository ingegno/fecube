Hoe werkt een Transistor? 

Er bestaan veel type transistoren. Je vindt ze in alle maten en vormen. Er zijn ook verschillende manieren om ze te maken. Zo bestaat de chip in je computer ook uit miljoenen superkleine transistoren.

De transistor die wij gebruiken is van het type Bipolaire transistor. In het stuk "Hoe werkt een LED" hebben we gezien dat een LED een PN overgang is. We noemen onze transistor een NPN transistor omdat hij inderdaad een combinatie is van 3 materialen die geconnecteerd worden: een n-type materiaal, een p-type materiaal, en dan opnieuw een n-type materiaal. Deze keer heeft het p-type materiaal maar weinig gaten. Als we het verbinden met de GND (-) zullen er nog minder gaten zijn. Zoals we uitgelegd hebben, een p-type materiaal geleidt stroom via de gaten, dus kan er geen stroom vloeien als alle gaten gevuld zijn, en is de schakelaar gesloten.

Als we een voltage over het p-type materiaal plaatsen, verliest het materiaal zijn elektronen, en krijgt dus meer gaten. Dit betekent dat we nu stroom kunnen hebben van het p-materiaal welke we de basis noemen, naar de emitter, welke een van de twee n-materialen is. Dit is hetzelfde als de PN overgang in de LED. De emitter zendt elektronen in de basis (emit is Engels voor uitzenden, let op, bij conventie stroomt de stroom van plus naar min, dus het tegengestelde van wat hier echt gebeurd: de electronen bewegen van min naar plus).

Goed, hoe krijgen we dan stroom van het n-type materiaal naar het andere n-type materiaal? Dat zou niet mogelijk mogen zijn! De truck is dat het p-type materiaal eenmaal verbonden met een voltage (+) extra gaten krijgt, en het kan een lijn van gaten vormen van het emittor n-type materiaal naar het collector n-type materiaal. Nu gebeurt iets speciaals: de elektronen kunnen springen van gat naar gat via deze lijn van de emittor naar de collector. En wat meer is, ze kunnen dat veel, veel, vlugger doen dan dat de gaten zelf kunnen bewegen. In andere woorden, we krijgen een versterking van de stroom aan de basis, zie de Figuur, de schakelaar is open. Als we de stroom aan de basis verhogen, stromen er nog meer gaten in het p-type materiaal, en kunnen er meer 'verbindingslijnen' tussen emittor en collector. We kunnen dus een klein signaal aan de basis omvormen tot een groot signaal over de NPN.

Merk op dat we in ons circuit een 5V signaal over de basis plaatsen via de Arduino uitgang, welke op zijn eentje al genoeg is om de LED te doen branden. Hierdoor is onze stroom aan de basis al genoeg om de LED aan te sturen. Dit is geen probleem, gewoon iets waar je je bewust van moet zijn. Via de weerstanden naar de basis verlagen we deze stroom. Een weerstand 10 keer groter zou nog altijd werken in ons schema.